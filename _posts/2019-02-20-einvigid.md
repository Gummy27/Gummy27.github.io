---
title: Einvígið
layout: post
author: Arnaldur
fullt_nafn: Arnaldur Indriðason
genre: Sakamálasaga
picture:  /pictures/Einvigid.jpg
---
Einvígið er sakamálabók eftir engan annan en Arnald Indriðason

Sumarið 1972 er Reykjavík í uppnámi; heimsmeistaraeinvígið í skák er að hefjast í Laugardalshöll og bærinn fullur af útlendingum. Kalda stríðið er í algleymingi og fulltrúar austurs og vesturs fylgja sínum mönnum, Spassky og Fischer, að taflborðinu. Meðan undirbúningurinn stendur sem hæst fer meinlaus unglingspiltur í bíó og verður fyrir fólskulegri árás. Lögreglan er önnum kafin en Marion Briem, sem stýrir rannsókn málsins, einsetur sér að skilja það einvígi sem þarna er háð með lífið að veði.

Í fimmtándu skáldsögu Arnaldar Indriðasonar mynda sannsögulegir atburðir rammann um grípandi frásögn af hörmulegri mannfórn. Enginn íslenskur höfundur hefur notið viðlíka vinsælda og Arnaldur síðustu ár, hér heima jafnt sem erlendis. Bækur hans hafa verið þýddar á tugi tungumála, selst í milljónum eintaka og hlotið frábæra dóma hvarvetna. Breska stórblaðið The Guardian hefur sett nafn hans efst á lista yfir bestu evrópsku sakamálahöfunda samtímans.